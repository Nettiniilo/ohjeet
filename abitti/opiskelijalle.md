# Nettiniilo Abitti-moodissa: opiskelijalle

Näiden ohjeiden tavoitteena on selittää opiskelijan näkökulmasta Nettiniilon käyttämiseen liittyviä yksityiskohtia Nettiniilon Abitti-moodia yhdessa Ylioppilastutkintolautakunnan Abitti-järjestelmän kanssa käytettäessä.

Toisaalta nämä ohjeet on tarkoitettu myös opettajille, jotta opettajat voivat ohjeistaa opiskelijoitaan eikä opiskelijoiden välttämättä tarvitse lukea näitä ohjeita itse. 

## Tietokoneen käynnistäminen

Voidaksesi käyttää Abitti-kurssikoejärjestelmää on sinun käynnistettävä tietokoneesi Ylioppilastutkintolautakunnan Abitti-opiskelijantikulta.

1. Sammuta tietokoneesi mikäli se on päällä
2. Liitä Abitti-opiskelijantikku koneesi USB-porttiin.
3. Lue seuraavat ohjeet siitä mitä näppäintä näpyttelemällä koneesi todennäköisesti saadaan käynnistymään muistitikulta. Lisäohjeita voit etsiä Internetistä hakemalla:
	- HP:n koneissa yleensä F9
	- Fujitsun ja Lenovon koneissa yleensä F12
	- Applen koneissa pidä käynnistyksen aikana Alt-näppäintä pohjassa
4. Käynnistä koneesi ja näpyttele koneen muistitikulta käynnistämiseksi tarvittavaa näppäimistön näppäintä.
5. Käynnistä koneesi Abitti-järjestelmään.
6. Jatka ohjeiden seuraavaan kohtaan.

## Nettiniilon WLAN-verkkoon liittyminen

Kun olet saanut koneesi käynnistettyä Abitti-opiskelijantikulta ja opettajasi on kertonut sinulle Nettiniilon tarjoamaan langattomaan verkkoon tarvittavat verkon nimen ja salasanan/suojausavaimen, toimi seuraavasti:

1. Abitti-järjestelmässä ruudun oikeassa ylänurkassa kellonajan lähellä näkyy kuvake, jossa on ikäänkuin kaksi tietokoneen ruutua ja punaisella pohjalla valkoinen raksi.
2. Klikkaa em. kuvaketta.
3. Avautuu lista ympäristössä olevista langattomista verkoista.
4. Valitse klikkaamalla opettajasi ohjeistama langaton verkko.
	- Huomaa, että verkon nimi ei välttämättä ole *Nettiniilo*
	- Opettajasi voi nimetä verkon tarvittaessa oppituntikohtaisesti.
5. Liity verkkoon syöttämällä opettajasi kertoma verkon salasana/suojausavain.
6. Kun olet päässyt liittymään Nettiniilon tarjoamaan langattomaan verkkoon, odota Abitti-kokeen alkamista.


## Tiedostojenjakon käyttäminen

Nettiniilon avulla opettajasi voi jakaa tiedostoja käyttöösi oheisaineistoiksi Abitti-kokeisiin. Näiden ohjeiden avulla pääset tarkastelemaan opettajasi sinulle jakamia tiedostoja:

1. Avaa *{{ book.abitti.browser }}*-selaimessasi uusi ikkuna (`Ctrl+N`) tai uusi välilehti (`Ctrl+T`).
	- {{ book.abitti.browser }} on se ohjelma, joka aukeaa automaattisesti Abitti-järjestelmän käynnistäessäsi.
2. Kirjoita selainikkunan osoiteriville: [{{ book.abitti.urls.share }}](http://{{ book.abitti.urls.share }}) ja paina *Enter*.
3. Näet nyt listauksen opettajasi sinulle jakamista oheisaineistoista.
	- Mikäli opettajasi ei ole jakanut sinulle oheisaineistoja, näet "Nettiniilon materiaalipankki" -sisääntulosivun.
4. Tiedostoja saat avattua klikkaamalla tiedoston nimen mukaista linkkiä.
5. Lue myös alla olevat tiedot selaimessa ja toisaalta erillisessä ohjelmassa avattaviin tiedostotyyppeihin liittyen.

### Huomio YTL:n toimien vaikutuksesta aineistonjakoon

Huomaathan, että oheisaineistojen eri tiedostotyyppien avautuvuus suoraan selaimessa ja toisaalta toimivuus ylipäätään Abitti-opiskelijankoneilla on kiinni Ylioppilastutkintolautakunnan Abitti-opiskelijantikuille sisällyttämistä ohjelmista ja niiden asetuksista.

### Selaimessa avautuvat tiedostotyypit

Ainakin seuraavat tiedostotyypit aukeavat suoraan {{ book.abitti.browser }}-selaimessa:

- .html-tiedostot
- .jpg, .png ja .gif -muotoiset kuvatiedostot
- .ogg-muotoiset äänitiedostot
- .webm ja .ogv-muotoiset videotiedostot
- .pdf-tiedostot

### Erillisessä ohjelmassa avattavat tiedostotyypit

Muut kuin edellä mainittujen tiedostomuotojen mukaiset tiedostot täytyy ensin ladata omalle koneelle Nettiniilon materiaalinjaosta ja sen jälkeen avata selaimen *Ladatut tiedostot* -listauksen kautta.

Ladatttavia ja sen jälkeen erikseen avattavia tiedostotyyppejä ovat mm. seuraavat:

- Microsoft Office ja LibreOffice-tiedostot, kuten
	- tekstinkäsittelytiedostot (.docx, .doc, .rtf, .odf)
	- taulukkolaskentatiedostot (.xlsx, .xls, .ods)
	- esitystiedostot (.pptx, .ppt)
- GeoGebra-tiedostot (.ggb)
- Kuvatiedostomuodot, joita ei listattu aiemmin selaimessa aukeavien tiedostojen joukossa


## Tiedostopalautuksen käyttäminen

Ohjelmistoversiosta 1.1 alkaen Nettiniilo mahdollistaa tiedostojen palauttamisen opiskelijoilta opettajalle. Palauttaaksesi vastaustiedostoja opettajallesi, toimi seuraavasti:

1. Avaa selaimessasi uusi ikkuna (`Ctrl+N`) tai uusi välilehti (`Ctrl+T`).
2. Kirjoita selainikkunan osoiteriville: [{{ book.abitti.urls.upload }}]({{ book.abitti.urls.upload }}) ja paina *Enter*.
3. Rekisteröidyttyäsi tiedostopalautukseen nimelläsi voit lähettää tiedostoja opettajallesi.
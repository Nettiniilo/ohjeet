# Nettiniilo tietohallinnolle: yleistä

Tämä osio sisältää ensisijaisesti teknisemmin orientoituneille henkilöille kuten koulun IT-vastaaville ja tietohallintohenkilöstölle suunnattua tietoa ja ohjeita.

Nettiniilo on tarkoitettu opettajien ja opiskelijoiden arjen apuvälineeksi. Nettiniilon tavoitteena on:

1. sulavoittaa oppilaitoksen arkea YTL:n Abitti-järjestelmää esimerkiksi kurssikokeissa hyödynnettäessä
2. tarjota mahdollisuus Internet-yhteyden rajaamiseen oppitunti- ja opettajakohtaisesti.

Perinteiset koulu- tai kuntatasoiset tietoliikenneratkaisut eivät usein ole riittävän joustavia edellä mainittujen käyttötapausten näkökulmasta:

1. Ensimmäisen em. kohdan erityisvaatimuksena on IP-osoiteavaruudessa 10.10.x.y toimiva tietoliikenneverkko, jossa YTL:n Abitti-järjestelmän koetilapalvelimella täytyy olla mahdollisuus toimia authoritative-DHCP -palvelimena.
2. Jälkimmäinen tapaus eli Internet-yhteyden oppitunti-/opettaja-/luokkatilakohtainen rajaaminen ei onnistu tavallisilla tietoverkkoratkaisuilla ilman erillisten hallinnointiohjelmistojen asentamista asiakaskoneille.

Näiden ohjeiden tavoitteena on avata TVT-vastaavien ja tietohallinnon näkökulmasta Nettiniilon käyttämiseen liittyviä yksityiskohtia.
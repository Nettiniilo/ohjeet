Tämä terminologiahakemisto on vielä kesken!

# {{ book.abitti.nicename }}
Nettiniilo-laitteen nk. {{ book.abitti.nicename }} on tarkoitettu käytettäväksi yhdessä Ylioppilastutkintolautakunnan Abitti-kurssikoejärjestelmän kanssa. {{ book.abitti.nicename }}ssa ollessaan Nettiniilo toimiin WPS-valo palaa. Tietohallinnolle tiedoksi, että teknisesti Nettiniilo toimii {{ book.abitti.nicename }}ssa kytkimenä.

# DHCP
Dynamic Host Configuration Protocol on protokolla, jonka avulla verkon laitteille jaetaan IP-osoitteet näiden liittyessä tietoliikenneverkkoon. DHCP-protokollaa tarvitaan siihen, ettei verkkoon liitetyille laitteille tarvitse syöttää IP-osoiteasetuksia manuaalisesti. {{ book.abitti.nicename }}ssa Abitti-palvelin toimii verkon DHCP-palvelimena ja Nettiniilo kytkimenä. {{ book.netti.nicename }}ssa Nettiniilo toimii muodostettavan verkon reitittimenä ja DHCP-palvelimena.

# DOC
Microsoft Officen tekstinkäsittelytiedostojen oletustallennusmuoto Office 2003 -versioon saakka.

# DOCX
Microsoft Officen tekstinkäsittelytiedostojen oletustallennusmuoto Office 2007 -versiosta lähtien.

# GGB
GeoGebra-matematiikkaohjelman tiedostojen tallennusmuoto. GeoGebra on opetuksessa ja opiskelussa ilmainen ohjelma, jonka voi joko asentaa omalle koneelleen tai vaihtoehtoisesti ohjelmaa voi käyttää myös suoraan netin kautta osoitteessa http://web.geogebra.org/ .

# GIF
Kuvatiedostomuoto, joka on tarkoitettu piirrosgrafiikoiden, diagrammien ja logojen esittämiseen. GIF on rasterikuvatiedostomuoto.

# JPG
Kuvatiedostotyyppi, joka on tarkoitettu valokuvien tallentamiseen; JPG-muotoa ei suositella käytettäväksi piirrosgrafiikoille. JPG-kuvien tiedostopääte on yleensä .jpg tai harvoin myös .jpeg. JPG on rasterikuvatiedostomuoto.

# Kytkin

Kytkin (engl. "switch") on tietoliikennettä välittävä verkkolaite. Kytkimiä on sekä hallittavia että ei-hallittavia. Vertauskuva kytkimelle on henkilövälitteiden puhelinkeskus, johon soitettaessa keskus kysyy "kenen kanssa halutaan keskustella" ja tämän jälkeen keskus muodostaa yhteyden ottamatta keskustelun sisältöön sen enempää kantaa. Erotuksena kytkimestä on reititin, joka on tavallaan kuin toimitusjohtajan sihteeri: sihteeri kysyy asioita kysyjän puolesta ja välittää toimitusjohtajalta saadut vastaukset kysyjälle.

# {{ book.netti.nicename }}

Nettiniilon {{ book.netti.nicename | lower }} mahdollistaa tarvittaessa rajoitetun Internet-yhteyden tarjoamisen oppilaille opettaja- ja oppituntikohtaisesti. Näin ollen on mahdollista pitää vaikkapa koe Internetin yli sähköisessä oppimisympäristössä kuitenkin ilman, että opiskelijoilla on pääsy muualle kuin opettajan määrittämille sivustoille.

# PDF
Laajasti käytetty tiedostomuoto katseltavaksi ja tulostettavaksi muttei ensisijaisesti muokattavaksi tarkoitetuille tiedostoille. PDF-tiedostot voivat sisältää tekstin ja kuvien lisäksi erikoistapauksessa jopa ääntä ja videota. PDF-tiedostoja voi luoda esimerkiksi tallentamalla Microsoft Office -ohjelmista Tallenna nimellä -toiminnon kautta PDF-muotoon.

# PNG
Kuvatiedostomuoto, joka on lisenssivapaa ja tarkoitettu piirrografiikoiden, diagrammien ja logojen esittämiseen. PNG-kuvat voivat sisältää sekä osittaista läpinäkyvyyttä (alpha transparency) että kokonaan läpinäkyviä osia. PNG-tiedostojen tiedostopääte on .png. PNG on rasterikuvatiedostomuoto.

# PPT
Microsoft Officen Powerpoint-esitysten oletustallennusmuoto Office 2003 -versioon saakka.

# PPTX
Microsoft Officen Powerpoint-esitysten oletustallennusmuoto Office 2007 -versiosta alkaen.

# Proxy-palvelin
Ks. välityspalvelin

# Rasterikuva
Rasterikuvat ovat kuvia, joissa kuvan informaatio tallennetaan kuvapisteittäin eli pikseleittäin. Esimerkiksi valokuvat tallennetaan rasterikuvina. Rasterikuvatiedostomuotoja on useita, esim. GIF, JPG ja PNG. Erotuksena rasterikuviin ovat vektorikuvat, joissa kuvan informaatio tallennetaan matemaattisina lausekkeina. Rasterikuvien suurentaminen alkuperäistä kokoa suuremmiksi saa kuvan nk. pikselöitymään. Vektorikuvia taas pystyy suurentamaan mielivaltaisen suureksi ilman kuvan pikselöitymistä.

# Reititin

Reititin on verkkolaite, jota käytettäessä muodostuu vertauskuvallisesti samanlainen tilanne kuin vaikkapa suuren yrityksen toimitusjohtajaa tavoiteltaessa: sihteeri vastaa toimitusjohtajan puolesta, kuuntelee yhteydenottajan asian, välittää kysymyksen eteenpäin toimitusjohtajalle "omissa nimissään" ja vastauksen saatuaan välittää sen kysyjälle. Reititin poikkeaa toimintaperiaatteeltaan kytkimestä. Kotona sinulla on käytössäsi paljon todennäköisimmin reitin kuin kytkin.

# Resetointi

Resetointi tarkoittaa laitteen asetusten palauttamista viimeisimmän ohjelmistopäivityksen mukaisiin oletusarvoihin. Resetoinnin/tehdaspalautuksen tekeminen palauttaa mm. kaikki salasanat oletusarvoihinsa.

# SVG

Scalable Vector Graphics on vektorigrafiikkatiedostomuoto. Internet-selaimet ovat viime vuosina alkaneet tukea SVG-muotoa niin, että esimmerkiksi logot ja diagrammit joiden master-versiot perinteisesti ovat vektorimuotoisia voidaan myös esittää verkkosivuilla vektorimuodossa. Aiemmin ainoa vaihtoehto oli muuntaa vektoritiedostot rasterimuotoon kuten PNG-tiedostoiksi verkkosivuilla käyttöä varten.

# Tehdaspalautus

ks. resetointi

# USB
Universal Serial Bus - standardi, jota käytetään massamuistilaitteiden kuten USB-muistitikkujen ja -kovalevyjen mutta toisaalta myös näppäimistöjen, hiirien ja muiden ohjauslaitteiden, äänilaitteiden, kameroiden jne. liittämiseksi tietokoneisiin.

# Vektorikuva

Vektorikuvat ovat kuvia, joissa kuvan informaatio tallennetaan matemaattisina lausekkeina. Vektorikuvia käytetään yleensä esimerkiksi logojen ja diagrammien master-versioissa vaikkakin Internet-selaimet ovat vasta hiljattain alkaneet tukea yhtä vektorimuodoista (SVG).

# Välityspalvelin
Välitys- eli proxy-palvelin on palvelin, jollaista joskus käytetään koulujen verkoissa. Mikäli välityspalvelin on koulun koneilla oletusarvoisesti käytössä, täytyy se ottaa pois käytöstä mikäli halutaan käyttää Nettiniiloa {{ book.netti.nicename | lower }}ssa koulun koneilla.

# WiFi
Ks. WLAN.

# WLAN
Langaton lähiverkkostandardi, jota käytetään kotiverkoissa, kouluissa, kahviloissa, työpaikoilla jne. Lyhenne WLAN tulee sanoista Wireless Local Area Network. Samasta asiasta käytetään myös lyhennettä WiFi. Tarkkaan ottaen termillä WLAN tarkoitetaan 802.11x-määrityksen mukaista 2,4 tai 5 GHz taajuudella toimivaa langatonta tietoliikenneverkkoa.

# YTL
Ylioppilastutkintolautakunta

# XLS
Microsoft Officen taulukkolaskentatiedostojen oletustallennusmuoto Office 2003 -versioon saakka.

# XLSX
Microsoft Officen taulukkolaskentatiedostojen oletustallennusmuoto Office 2007 -versiosta lähtien.